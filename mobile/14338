{"Body": "<p style=\"text-align: center;\"><a href=\"http://www.universitytimes.ie/2012/09/17/cultur-agus-teicneolaiochta/lemass/\" rel=\"attachment wp-att-14339\"><img class=\"aligncenter  wp-image-14339\" title=\"Sin \u00c9\" src=\"http://shy-suzan.pagodabox.com/wp-content/uploads/2013/01/lemass3.jpg\" alt=\"\" width=\"704\" height=\"622\" /></a></p>\n&nbsp;\n\n<strong>Ciara Heneghan\u00a0</strong><strong>|</strong>\u00a0Staff Writer\n\nBuna\u00edodh TG4 i 1996 agus \u00ed mar aidhm aici c\u00e9im eile a thog\u00e1il ar son caomhn\u00fa \u00e1r dteanga. Ba ch\u00e9im \u00ed i dtreo r\u00e9 an eolais, a bh\u00ed ar na bac\u00e1in. Bh\u00ed Raidi\u00f3 na Gaeltachta agus staisi\u00fain eile ann, chomh maith le litr\u00edocht, nuacht\u00e1in agus foilsi\u00fach\u00e1in eile i nGaeilge agus ba \u00e9 an teilif\u00eds an cuid deireanach den mhe\u00e1n a bh\u00ed f\u00e1gtha. Go luath i ndiaidh sin, af\u00e1ch, thosaigh an t-idirl\u00edon ag f\u00e1s agus ag forbairt sa t\u00edr agus d&rsquo;athraigh gach rud ar\u00eds. Anois is \u00e9 an t-idirl\u00edon an pr\u00edomhfhoinse eolais agus pr\u00edomhmodh teaghmh\u00e1la ag tromlach daoine \u00f3ga in \u00c9irinn.\n\nNascann an t-idirl\u00edon daoine i mbeala\u00ed nach raibh ind\u00e9anta riamh. Fi\u00fa le Facebook, an diabhal poll ama sin, t\u00e1 naisc d\u00e9anta go laeth\u00fail a bheadh dochreidte fi\u00fa fiche bliain \u00f3 shin. Fad\u00f3, nuair a bh\u00edodh daoine imithe ar imirce n\u00ed raibh m\u00f3r\u00e1n deis acu a gcuid Gaeilge a \u00fas\u00e1id, ach n\u00ed mar at\u00e1 s\u00e9 inniu. Anuraidh tar \u00e9is rath an &ldquo;TCD Memes&rdquo; leathanach a fheice\u00e1il, bheartaigh m\u00e9 &ldquo;Memes na Gaeilge&rdquo; a chruth\u00fa, chun m\u00e9imeanna a chur ar f\u00e1il tr\u00ed Ghaeilge. Anois, c\u00fapla m\u00ed n\u00edos d\u00e9ana\u00ed, t\u00e1 n\u00edos m\u00f3 n\u00e1 3,200 leant\u00f3ir\u00ed ag an leathanach, le daoine ar fud an domhan ag glacadh pairt sa spraoi. Sin ach bealach amh\u00e1in a tagann Gaelgeoir\u00ed le ch\u00e9ile ar l\u00edne.\n\nIs \u00e1is iontach \u00e9 chun p\u00edosa spraoi agus greann a bheith againn tr\u00ed an teanga \u00e1rsa, seans a thaispe\u00e1int nach bhfuilimid go l\u00e9ir ag fanacht sa bhaile, len\u00e1r sr\u00f3na sa Dinneen ag foghlaim de ghlan mheabhair. Agus n\u00ed gh\u00e1 \u00e9 sin ar aon n\u00f3s - mar sa l\u00e1 at\u00e1 inniu ann t\u00e1 an Dinneen ar Twitter (@AnDuinnineach) rud at\u00e1 an-cabhrach m\u00e1 t\u00e1 seanfhocail aisteacha ag teast\u00e1il uait. M\u00e1 t\u00e1 nuafocail aisteacha ag teast\u00e1il uait t\u00e1 Coiste Focal Nua (@coistenabhfocal) ag tweet\u00e1il faoi B\u00e9arlagair agus nuafhocail i nGaeilge do ghl\u00fain an phitmhaisithe (for the vajazzle generation!).\n\nAch m\u00e1 t\u00e1 su\u00edomh go hioml\u00e1n d\u00edrithe ag Gaeilgeoir\u00ed ag teast\u00e1il uait, t\u00e9igh go AbairLeat.com. Is \u00e9 an c\u00e9ad su\u00edomh s\u00f3isialta ar an domhan at\u00e1 cruthaithe i mionteanga, agus t\u00e1 jab iontach d\u00e9anta acu. Ina theannta sin, le tamall anuas t\u00e1 Facebook ar fail tr\u00ed Ghaeilge agus is de bhu\u00edoch sin at\u00e1 an focl\u00f3ir tearma\u00edochta, focail cos\u00fail le &ldquo;clib&rdquo;, &ldquo;d\u00e9an tr\u00e1cht&rdquo; agus&ldquo;roinn&rdquo;, (tag, comment and share) in \u00fas\u00e1id go rialta. Chuir \u00e9 sin le Firefox tr\u00ed Ghaeilge (at\u00e1 le f\u00e1il saor in aisce ar nd\u00f3igh) agus beidh t\u00fa ag &ldquo;brabhs\u00e1il&rdquo; gan moille!\n\nMar a fheicimse \u00e9, mar gheall ar an m\u00e9id daoine at\u00e1 ag tweet\u00e1il, ag post\u00e1il agus ag \u00fas\u00e1id an idirl\u00edon in aon bhealach tr\u00ed Ghaeilge, is l\u00e9ir go bhfuil s\u00ed beo beathach sa l\u00e1 at\u00e1 inniu ann, agus go mbeidh feidhm l\u00e1rnach ag an idirl\u00edon i dtodhcha\u00ed na Gaeilge.", "Imageurl": "http://shy-suzan.pagodabox.com/wp-content/uploads/2013/01/lemass3.jpg", "Thumb_nail": "http://universitytimes.ie/wp-content/uploads/2013/utlogo.jpg", "ID": "14338", "Heading": "Cult\u00far agus Teicneola\u00edochta"}