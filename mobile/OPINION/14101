{"Body": "<a href=\"http://shy-suzan.pagodabox.com/wp-content/uploads/2012/12/20121217-16422513.jpg\"><img src=\"http://shy-suzan.pagodabox.com/wp-content/uploads/2012/12/20121217-16422513.jpg\" alt=\"20121217-164225.jpg\" class=\"alignnone size-full\" /></a><br /><br />\n<strong>James Wilson</strong>\n\nBa mhinic go raibh s\u00e9 r\u00e1ite sna nuacht\u00e1in tar \u00e9is toghch\u00e1n uachtar\u00e1nacha na St\u00e1it Aontaithe go bhfuil an P\u00e1irt\u00ed Poblachtach cr\u00edochnaithe. \u00d3 ch\u00f3sta go c\u00f3sta, bhuel, ar na dh\u00e1 ch\u00f3sta agus i Sice\u00e1g\u00f3, thosaigh iriseoir\u00ed libr\u00e1lacha ag scr\u00edobh sc\u00e9alta b\u00e1is. Dar leo, bhuaigh Obama mar gheall ar an athr\u00fa d\u00e9imeagrafaice at\u00e1 ag teacht ar na St\u00e1it Aontaithe. Chonaiceamar &ldquo;Obama&rsquo;s rainbow nation signals new America,&rdquo; \u00f3 The Guardian agus &ldquo;Can the Republicans adapt?&rdquo; \u00f3 The New York Times -  &ldquo;no,&rdquo; a bh\u00ed mar an t\u00e1tal bog\u00e1sach \u00f3n \u00fadar. Gan dabht, bh\u00edodar an-sh\u00e1sta ar fad leis an athr\u00fa.\n\nT\u00e1 na Poblachtaigh ag smaoineamh ar an athr\u00fa freisin, ach \u00e1r nd\u00f3igh, n\u00edl said chomh sonasach. D&rsquo;inis an l\u00e1ithreoir teilif\u00edse coime\u00e1deach Bill O&rsquo;Reilly do Fox News gur chaill an tUasal Romney an toghch\u00e1n toisc go raibh &ldquo;d\u00e9imeagrafa\u00edocht [na t\u00edre] ag athr\u00fa.&rdquo; N\u00edl s\u00e9 ina aonar. D\u00fairt scr\u00edobhneoir agus craolt\u00f3ir coime\u00e1dach Ann Coulter go raibh s\u00ed &ldquo;domhneanmnach&rdquo; chomh maith, agus dar l\u00e9i, &ldquo;t\u00e1 n\u00edos m\u00f3 takers n\u00e1 makers againn. N\u00edl aon d\u00f3chas ann.&rdquo; B&rsquo;fh\u00e9idir go bfhuilim m\u00edcheart, ach ceapaim go raibh s\u00ed ag pl\u00e9 faoin \u00e1bhar chine.\n\nT\u00e1 d\u00e9imeagrafa\u00edocht Mheirce\u00e1 ag athr\u00fa, gan amhras ar bith. Tagann 25% de na leana\u00ed cl\u00e1raithe i mbuscoileanna poibl\u00ed sna St\u00e1it Aontaithe \u00f3n bpobal Latino. Anuraidh, don ch\u00e9ad uair i stair na t\u00edre, rugadh n\u00edos m\u00f3 leana\u00ed \u00f3 mhuintreacha mionlacha n\u00e1 leana\u00ed geala. Ceapann na staitisteoir\u00ed go mbeidh na daoine geala ina mionlach sa t\u00edr timpeall na bliana 2033.\n\nIs fadhb ollmh\u00f3r \u00ed seo don ph\u00e1irt\u00ed; c\u00e9 gur bhuaigh Bush \u00d3g 44% den v\u00f3ta Latino i 2004, n\u00ed fhuair an tSeanad\u00f3ir McCain ach 31% den v\u00f3ta Latino i  2008, agus chuaigh ruda\u00ed in olcas i mbliana nuair a fuair Romney 27% den v\u00f3ta.  Ach ag an am c\u00e9anna, chaith 60% de na daoine geala sa t\u00edr a gcuid v\u00f3ta\u00ed ar son an iarrath\u00f3ra Poblachtach. An pointe c\u00e9atad\u00e1in is m\u00f3 a chaith a gcuid v\u00f3ta\u00ed ar son iarrath\u00f3ra an ph\u00e1irt\u00ed \u00f3 1988, an toghch\u00e1n nuair a thoghadh an ch\u00e9ad Uachtar\u00e1n Bush le 53% den v\u00f3ta go n\u00e1isi\u00fanta.\n\nSo, an bhfuil an ch\u00fais choime\u00e1dach chaillte? Ag fail b\u00e1is go fad\u00e1lach? Bhuel, go ceann tamaill ghairid, t\u00e1 d\u00f3chas ann don ph\u00e1irt\u00ed f\u00f3s: c\u00e9 nach mbeidh Romney agus a bhean ch\u00e9ile, Ann, ag bogadh go Washington san athbhliain, n\u00ed raibh ach 3% den v\u00f3ta ioml\u00e1n idir na dh\u00e1 iarrath\u00f3ir. T\u00e1 seans maith go mbeidh an t-iarrath\u00f3ir Poblactach i 2016 in ann dhifr\u00edocht sin a ghearr\u00fa go h\u00e9asca.\n\nI 2016, n\u00ed bheidh an tUachtar\u00e1n Obama ina iarrath\u00f3ir Daonlathach, b&rsquo;fh\u00e9idir go mbeidh Hillary Clinton ainmnithe, ach t\u00e1 seans l\u00e1idir go mbeidh an t-iarrath\u00f3ir ina sheanfhear geal, heitrighn\u00e9asach ar\u00eds. An mbeidh daoine \u00f3ga, gormacha n\u00f3 latino chomh d\u00edograiseach is a bh\u00edodar i 2008 agus 12 chun a gcuid v\u00f3ta a chaitheamh ar son iarrath\u00f3ra cos\u00fail le seo? N\u00ed bheidh.\n\nIna theannta sin, is d\u00f3cha go mbeidh f\u00e1s geilleagrach l\u00e1g i Meirice\u00e1 agus r\u00e1ta d\u00edfhosta\u00edochta ard go f\u00f3ill. Chomh maith leis sin, t\u00e1 easnamh ar an mbuis\u00e9ad reatha ag an Rialtas Feidear\u00e1lach agus tosn\u00f3idh an tUachtar\u00e1n ag gearr\u00fa ceachtais rialtais go luath. Mar gheall air seo, tosn\u00f3idh Gluaiseacht an Cheardchumannachais ag freas\u00farach chl\u00e1ir an rialtais agus beidh easaontas ar an gcl\u00e9. Beidh seans r\u00e9as\u00fanta ag aon iarrath\u00f3ir Poblachtach i gcoinn\u00edollacha fabhracha cos\u00fail leis sin.\n\nAch san fhadtr\u00e9imhise?  Sin sc\u00e9al eile. T\u00e1 an chuid is m\u00f3 de na daoine sa ph\u00e1irt\u00ed go hioml\u00e1n i gcoinne leas\u00fa imirce, agus gan taca\u00edocht don leas\u00fa seo, beidh s\u00e9 an-deacair v\u00f3ta\u00ed \u00f3n bpobal Latino a fh\u00e1il. Mar a d\u00fairt an tSeanad\u00f3ir Marco Rubio, an t-aon Seanad\u00f3ir Latino Poblachtach amh\u00e1in i Seanad na St\u00e1it Aontaithe \u00f3n tr\u00e9imhse 2011-13, &ldquo;[n\u00ed v\u00f3t\u00e1lfaidh daoine d\u00fainn] m\u00e1 cheapann said gur mhaith leat a sheanmh\u00e1thair a dh\u00edbirt \u00f3n t\u00edr.&rdquo;\n\nT\u00e1 na St\u00e1it Aontaithe ag athr\u00fa agus m\u00e1 t\u00e1 an p\u00e1irt\u00ed ag iarraidh teacht sl\u00e1n \u00f3n tr\u00e9imhse ilc\u00falt\u00fartha nua seo, is g\u00e1 d\u00f3 dul i dtaith\u00ed ar na c\u00fains\u00ed. Ach n\u00ed cheidreann an p\u00e1irt\u00ed in \u00e9abhl\u00f3id agus n\u00edl an meon n\u00e1 an toil ag an bp\u00e1irt\u00ed chun athr\u00fa leis an t\u00edr ag an am seo. Ach tar \u00e9is tr\u00e9imhse fhada, phianmhar, eile i bhfreas\u00fara, b&rsquo;fh\u00e9idir go dt\u00f3sn\u00f3idh said ag \u00e9abhl\u00f3id\u00e1il. Sin, n\u00f3 beidh deireadh leis an bP\u00e1irt\u00ed.", "Imageurl": "http://shy-suzan.pagodabox.com/wp-content/uploads/2012/12/20121217-16422513.jpg", "Thumb_nail": "http://universitytimes.ie/wp-content/uploads/2013/utlogo.jpg", "ID": "14101", "Heading": "Deireadh leis an bP\u00e1irt\u00ed Poblachtach?"}