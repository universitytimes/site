{"Body": "<p style=\"text-align: center;\" lang=\"ga-IE\"><a href=\"http://www.universitytimes.ie/?attachment_id=7738\" rel=\"attachment wp-att-7738\"><img class=\"aligncenter size-large wp-image-7738\" title=\"Aslan\" src=\"http://www.universitytimes.ie/wp-content/uploads/2012/01/Aslan-1020x1024.jpg\" alt=\"\" width=\"428\" height=\"430\" /></a></p>\n<p lang=\"ga-IE\"></p>\n<p lang=\"ga-IE\"><strong>Andrew King</strong></p>\n<p lang=\"ga-IE\">I leabhar, C.S Lewis,\u00a0<em>The Chronicles of Narnia</em>, l\u00e9ir\u00edonn an leon neart, spiorad, agus d\u00f3chas. Tugann s\u00e9 creideamh d\u00fainn agus taispe\u00e1nann s\u00e9 go mbeidh an bua ag an taobh ceart ar deireadh.</p>\nIs d\u00f3igh gurb \u00e9 seo an f\u00e1th gur th\u00f3g c\u00faigear ceolt\u00f3ir\u00ed \u00f3 Finglas agus Ballymun a ainm mar inspior\u00e1id don bhanna nua a bh\u00ed bunaithe acu i 1982. Th\u00f3g Christy Dignam, Joe Jewell, Billy McGuinness, Alan Downey agus Rodney O'Brien ainm laoch samhailteach, agus rinne siad f\u00edor-laoch as an ainm sin. Laoch an lucht oibre. Laoch Bhaile \u00c1tha Cliath. Laoch an duine at\u00e1 faoi bhr\u00fa an tsaoil inniu. Laoch an duine at\u00e1 gafa le druga\u00ed. Laoch na h\u00f3ige. Laoch an cheoil.\n<p lang=\"ga-IE\">Nuair a th\u00e1inig a gc\u00e9ad singil &ldquo;This is&rdquo; amach i 1986, bh\u00ed s\u00e9 soil\u00e9ir go raibh an gr\u00fapa d\u00e9anta as rud \u00e9igin speisialta. B'\u00e9 an t-amhr\u00e1n is coitianta riamh ar RTE, 2fm, agus bh\u00ed na criticeoir\u00ed go l\u00e9ir ag caint faoin mbanna \u00c9ireannach nua seo a bh\u00ed mar an rud is fearr le teacht amach as Baile \u00c1tha Cliath \u00f3 U2 (compar\u00e1id nach f\u00e9idir leo a sheachaint go dt\u00ed an l\u00e1 at\u00e1 inniu ann, is d\u00f3igh). Chr\u00edochnaigh an chos\u00falacht ansin. Thosaigh Bono ag &ldquo;sabh\u00e1il an domhain&rdquo;, th\u00e1inig s\u00e9 ar shaibhreas agus d&rsquo;fh\u00e1s s\u00e9 agus a bhanna go hidir-n\u00e1isi\u00fanta. Thosaigh Christy ag glacadh druga\u00ed, agus, cos\u00fail le h\u00f3g\u00e1naigh an cheantair ina rugadh \u00e9, chuir heroin stop leis an bhf\u00e9idearthacht a bh\u00ed acu.</p>\n<p lang=\"ga-IE\">Is ionann leon agus neart. Lag, briste, th\u00e1inig siad ar ais athruithe mar dhaoine, i 1993. Bh\u00ed pian, gr\u00e1, agus aif\u00e9ala le feice\u00e1il san amhr\u00e1n, &ldquo;Crazy World&rdquo;, a bh\u00ed agus at\u00e1 mar ceann de na hamhr\u00e1in is tre\u00e1nmhar riamh. I have fallen down so many times/ Don't know why, Don't know where/ Don't care less it's all the same./ I have travelled through so many towns./ Don't know why, Don't know where/ Don't care less it's all the same./ How can I protect you in this/ Crazy world/ It&rsquo;s alright/ It&rsquo;s alright. T\u00e1 na blianta d'fhulaingt le feice\u00e1il sna liric\u00ed, agus ceangailte le fonn at\u00e1 chomh l\u00e1idir le hiarann, chinntigh Aslan go raibh siad mar chuid de bh\u00e9aloideas ceolmhar na h\u00c9ireann.</p>\n<p lang=\"ga-IE\">Ag deireadh na n\u00f3chaid\u00ed, chuaigh an t-albam\u00a0<em>Shame about Lucy Moonhead</em>\u00a0&ldquo;double platinum&rdquo;, agus i ndiaidh sin, t\u00e1 siad tar \u00e9is ceathair albam eile a dh\u00e9anamh. I mbliana, agus iad trocha bliain d&rsquo;aois, t\u00e1 Aslan tar \u00e9is na m\u00edlte &ldquo;life time achievement awards&rdquo; a bhaili\u00fa, agus deirtear go bhfuil siad n\u00edos coitianta i mBaile \u00c1tha Cliath n\u00e1 an banna eile sin a rinne dearmad ar cad as a th\u00e1inig siad agus a bhfuil ag \u00e9al\u00fa \u00f3 ch\u00e1nacha \u00c9ireannacha san \u00cdseal T\u00edr n\u00f3 rud \u00e9igin.</p>\n<p lang=\"ga-IE\">Cos\u00fail leis an leon a smaoinigh C.S Lewis air, taispe\u00e1nann Aslan go bhfuil daoine in ann buachan. Go bhfuil ceol in ann buachan. Go bhfuil spiorad in ann buachan.</p>\n<p lang=\"ga-IE\">Mar chuid l\u00e1rnach de stair cult\u00fartha na h\u00c9ireann, t\u00e1 \u00e1thas an domhain orainn go mbeidh Aslan ag seinm d\u00fainn i rith \u00c9igse na Tr\u00edon\u00f3ide. Creideann Christy i saibhreas teanga agus an \u00f3ige, dh\u00e1 rud a bheidh againn don o\u00edche speisialta seo sa Village, Wexford Street, ar an 2\u00fa l\u00e1 Feabhra.</p>\n<p lang=\"ga-IE\">Ag tabhairt taca\u00edochta d\u00f3ibh ag an gig seo n\u00e1 The Bonnymen, banna ceoil nua, bunaithe ar cheol traidisi\u00fanta. T\u00e1 siad tar \u00e9is a gc\u00e9ad albam a eisi\u00faint le d\u00e9ana\u00ed, agus t\u00e1 an domhan traidisi\u00fanta go l\u00e9ir ag caint go gl\u00f3rmhar f\u00fathu. Le gl\u00f3r br\u00edomhar, agus amhr\u00e1in chomh maith le tunes, i nGaeilge agus i mB\u00e9arla, t\u00e1 r\u00e9imse m\u00f3r acu, agus taca\u00edocht mh\u00f3r ag f\u00e1s agus ag f\u00e1s i gc\u00f3na\u00ed. (breathnaigh orthu air<a href=\"http://www.thebonnymen.ie/\" target=\"_blank\">www.thebonnymen.ie</a>\u00a0)</p>\n<p lang=\"ga-IE\">T\u00e1imid cinnte go mbeidh an o\u00edche seo den ch\u00e9ad m\u00edle scoth, agus ar 10 euro, molaim daoibh go l\u00e9ir dul. 2\u00fa l\u00e1 Feabhra. Cuir s\u00edos sa dialann \u00e9. Beidh na deochanna ag sleamhn\u00fa s\u00edos. Beidh spiorad \u00e1r gcult\u00far san aer. Ach n\u00edos m\u00f3 n\u00e1 sin, beidh guth Christy Dignam le cloiste\u00e1il mar at\u00e1 s\u00e9 i gc\u00f3na\u00ed. M\u00edn. L\u00e1idir. Chomh l\u00e1idir le leon.</p>", "Imageurl": "7738", "Thumb_nail": "http://universitytimes.ie/wp-content/uploads/2013/utlogo.jpg", "ID": "7737", "Heading": "Aslan ag seinnt ag \u00c9igse na Tr\u00edon\u00f3ide "}