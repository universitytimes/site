{"Body": "<div><strong>Ciara Heneghan</strong></div>\n<div>Mar chuid den fheachtas at\u00e1 ar bun ag an gCumann Gaelach agus Aontas na Mac L\u00e9inn le Seomra Caidrimh a bhun\u00fa ar champas t\u00e1 dh\u00e1 imeacht mh\u00f3ra eagraithe don tseachtain seo.</div>\n<div>L\u00e9irigh reachtaire an Chumainn Ghaelaigh, P\u00e1draig Schaler, go raibh seomra caidrimh i ngach col\u00e1iste sa t\u00edr ach amh\u00e1in i gCol\u00e1iste na Tr\u00edon\u00f3ide agus go raibh s\u00e9 mar aidhm aige rud \u00e9igin a dh\u00e9anamh faoi.\n\nDar leis, &ldquo;t\u00e1 na c\u00e9adta duine i gCol\u00e1iste na Tr\u00edon\u00f3ide le Gaeilge agus t\u00e1 l\u00e1r-ionad uainn d\u00f3ibh. \u00c1it gur f\u00e9idir leo ar fad teacht le ch\u00e9ile agus an teanga a labhairt, mar at\u00e1 in ollscoileanna eile ar fud na t\u00edre. T\u00e1 s\u00e9 deacair cuir s\u00edos a dh\u00e9anamh ar an difr\u00edocht go bhf\u00e9adfadh seomra simpl\u00ed a dh\u00e9anamh don Ghaeilge san ollscoil seo.&rdquo; Faoi l\u00e1thair na huaire t\u00e1 seomra beag ag an gCumann san Atrium, ceann a bh\u00edonn pl\u00f3daithe gach Mairt agus na Ciorcail Comhr\u00e1 ar si\u00fal acu.</div>\n<div>Gealladh seomra caidrimh in Ionad na Mac L\u00e9inn, an &lsquo;Student Centre&rsquo; \u00a0a bh\u00ed le t\u00f3gadh san \u00e1it ina bhfuil Luce Hall anois. Thiteadh an plean sin as a ch\u00e9ile sa reifreann anuraidh agus anois t\u00e1 plean malartach ag teast\u00e1il. Rinneadh iarracht rud \u00e9igin a eagr\u00fa i rith an tsamhraidh ach d\u00fairt an Space Allocations Committee \u00a0ag an am nach raibh s\u00e9 in a thosa\u00edocht.\n\nSa Town Hall Interview \u00a0i Deireadh F\u00f3mhar bh\u00ed an m\u00e9id seo le r\u00e1 ag an Propast &ldquo;This is an issue that really is important. I do believe that the Irish language is important (&hellip;) and I look forward to going myself to the Seomra Caidrimh to speak Irish with students.&rdquo;</div>\n<div>Ar an M\u00e1irt seo beidh seast\u00e1n i mBloc na nD\u00e1mh \u00f3 10a.m. - 4p.m. \u00e1it go mbeidh an deis ag mic l\u00e9inn agus foireann na hOllscoile a n-ainm a chur leis an achain\u00ed at\u00e1 againn lena dtaca\u00edocht don Seomra Caidrimh a l\u00e9iri\u00fa. T\u00e1 os cionn 200 duine tar \u00e9is an achain\u00ed a sh\u00edni\u00fa cheana f\u00e9in agus t\u00e1imid d\u00f3chasach go mbeidh 1,000 s\u00edni\u00fa againn roimh Dh\u00e9aradoin.</div>\n<div>Ar an gC\u00e9adaoin seo beidh an Parlour (sa JCR ar 44 Sr\u00e1id an Phiarsaigh) \u00e1 \u00fas\u00e1id mar Sheomra Caidrimh sealadach idir 10am-4pm. C\u00e9 go bhfuil seomra at\u00e1 suite i gcro\u00edl\u00e1r an champais de dh\u00edth don Seomra Caidrimh, t\u00e1 an seomra seo \u00e1 \u00fas\u00e1id don l\u00e1 le l\u00e9iri\u00fa go bhfuil g\u00e9ar-gh\u00e1 agus \u00e9ileamh ar Sheomra Caidrimh. Beidh tae, caife agus briosca\u00ed ar f\u00e1il ann saor in aisce.</div>", "Imageurl": "<div><strong>Ciara Heneghan</strong></div>\n<div>Mar chuid den fheachtas at\u00e1 ar bun ag an gCumann Gaelach agus Aontas na Mac L\u00e9inn le Seomra Caidrimh a bhun\u00fa ar champas t\u00e1 dh\u00e1 imeacht mh\u00f3ra eagraithe don tseachtain seo.</div>\n<div>L\u00e9irigh reachtaire an Chumainn Ghaelaigh, P\u00e1draig Schaler, go raibh seomra caidrimh i ngach col\u00e1iste sa t\u00edr ach amh\u00e1in i gCol\u00e1iste na Tr\u00edon\u00f3ide agus go raibh s\u00e9 mar aidhm aige rud \u00e9igin a dh\u00e9anamh faoi.\n\nDar leis, &ldquo;t\u00e1 na c\u00e9adta duine i gCol\u00e1iste na Tr\u00edon\u00f3ide le Gaeilge agus t\u00e1 l\u00e1r-ionad uainn d\u00f3ibh. \u00c1it gur f\u00e9idir leo ar fad teacht le ch\u00e9ile agus an teanga a labhairt, mar at\u00e1 in ollscoileanna eile ar fud na t\u00edre. T\u00e1 s\u00e9 deacair cuir s\u00edos a dh\u00e9anamh ar an difr\u00edocht go bhf\u00e9adfadh seomra simpl\u00ed a dh\u00e9anamh don Ghaeilge san ollscoil seo.&rdquo; Faoi l\u00e1thair na huaire t\u00e1 seomra beag ag an gCumann san Atrium, ceann a bh\u00edonn pl\u00f3daithe gach Mairt agus na Ciorcail Comhr\u00e1 ar si\u00fal acu.</div>\n<div>Gealladh seomra caidrimh in Ionad na Mac L\u00e9inn, an &lsquo;Student Centre&rsquo; \u00a0a bh\u00ed le t\u00f3gadh san \u00e1it ina bhfuil Luce Hall anois. Thiteadh an plean sin as a ch\u00e9ile sa reifreann anuraidh agus anois t\u00e1 plean malartach ag teast\u00e1il. Rinneadh iarracht rud \u00e9igin a eagr\u00fa i rith an tsamhraidh ach d\u00fairt an Space Allocations Committee \u00a0ag an am nach raibh s\u00e9 in a thosa\u00edocht.\n\nSa Town Hall Interview \u00a0i Deireadh F\u00f3mhar bh\u00ed an m\u00e9id seo le r\u00e1 ag an Propast &ldquo;This is an issue that really is important. I do believe that the Irish language is important (&hellip;) and I look forward to going myself to the Seomra Caidrimh to speak Irish with students.&rdquo;</div>\n<div>Ar an M\u00e1irt seo beidh seast\u00e1n i mBloc na nD\u00e1mh \u00f3 10a.m. - 4p.m. \u00e1it go mbeidh an deis ag mic l\u00e9inn agus foireann na hOllscoile a n-ainm a chur leis an achain\u00ed at\u00e1 againn lena dtaca\u00edocht don Seomra Caidrimh a l\u00e9iri\u00fa. T\u00e1 os cionn 200 duine tar \u00e9is an achain\u00ed a sh\u00edni\u00fa cheana f\u00e9in agus t\u00e1imid d\u00f3chasach go mbeidh 1,000 s\u00edni\u00fa againn roimh Dh\u00e9aradoin.</div>\n<div>Ar an gC\u00e9adaoin seo beidh an Parlour (sa JCR ar 44 Sr\u00e1id an Phiarsaigh) \u00e1 \u00fas\u00e1id mar Sheomra Caidrimh sealadach idir 10am-4pm. C\u00e9 go bhfuil seomra at\u00e1 suite i gcro\u00edl\u00e1r an champais de dh\u00edth don Seomra Caidrimh, t\u00e1 an seomra seo \u00e1 \u00fas\u00e1id don l\u00e1 le l\u00e9iri\u00fa go bhfuil g\u00e9ar-gh\u00e1 agus \u00e9ileamh ar Sheomra Caidrimh. Beidh tae, caife agus briosca\u00ed ar f\u00e1il ann saor in aisce.</div>", "Thumb_nail": "http://universitytimes.ie/wp-content/uploads/2013/utlogo.jpg", "ID": "7432", "Heading": "Feachtas an seomra caidrimh ag lean\u00faint ar aghaidh"}